---
title: "النشرة الاسبوعية الاولى"
date: 2020-07-02T16:40:10+03:00
slug: ""
description: ""
keywords: []
draft: true
tags: []
math: false
toc: false
---



### وش سالفة هالمستند؟

هالمستند بأنشره للأصدقاء وبأشارك فيه اسبوعي والخرابيط اللي فيه، في محاولة مني لتنمية مهارة التدوين و الابقاء على تواصل مع الاصدقاء 😁 ، فإذا وصلك فأنت من الرهيبين 💘
وبما أن هذي اول نسخة فتم تسجيلك فيها بشكل اجباري 😋، واذا جازلك الوضع علمني بحيث تجيك النسخ الجاية.
  
----

### تجارب الاسبوع

 بداية هالأسبوع كانت طلعة سياكل في وادي حنيفة مع الرهيبين محمد الحميد وزياد السمحان (الملخص الاسبوعي كان فكرته) .

![alt text](https://imgur.com/PkhRg96.jpg "Logo Title Text 1")
![alt text](https://imgur.com/UDzjw9s.jpg "Logo Title Text 1")
![alt text](https://imgur.com/C71BJws.jpg "Logo Title Text 1")


كانت طلعة لطيفة الصراحة، الجو كان حار شوي لكن بين المزارع (نفس الصورة اللي فوق) كان الجو رهيييب!

وأيضا بهالاسبوع  أطلقنا  [غربال](https://gherbal.io) ووصلنا لأول الف متابع 🎉! 

----
### اشياء رهيبة
هالاسبوع معظم وقتي على اليوتيوب كان بمتابعة [WW2 Week By Week ](https://www.youtube.com/watch?v=2b7GY4BSUmU&list=PLsIk0qF0R1j4Y2QxGw33vYu3t70CAPV7X)
(وخلصتها ب 3 ايام 😅)  

القناة فكرتها هي طرح احداث الحرب العالمية الثانية بشكل تسلسلي كل اسبوع بأسبوع (يعني يجي يقولك امس صار كذا وكذا وفلان قال كذا)، المقدم وطريقة الالقاء اسطورية جدا (على مستوى Dan Carlin يابوعمران وزياد)، ما أتوقع الحلقات تناسب اللي ماعنده اهتمام (بس ياخي المفروض تهتم بأعظم صراع بين البشر واللي مات منه 85 مليون شخص ويمثلون 3٪ من البشر 🙂)،  لكن اللي وده يجرب انصح يشوف وثائقي WW2 Events على نيتفلكس قبل.   

على طاري الحرب العالمية الثانية، ايضًا هالاسبوع شفت المسلسل الألماني Generation War.  
المسلسل عظيم جدًا جدًا، فكرته هي اظهار الجانب الألماني من الحرب عن طريق 5 اصدقاء يودعون بعض في برلين في منتصف عام 1941 وقبل عملية بربروسا (عملية غزو الاتحاد السوفيتي و اللي تعتبر أكبر عملية غزو بالتاريخ الى الوقت الحاضر).
ويتابع المسلسل ال5 شخصيات ووش كانوا يسوون، المعاناة والقرارات اللي يتخذونها، الجرائم اللي تحصل قدامهم وكيف تقبلهم لها (و أعجبني انهم طلعوا هالجانب).

 المهم تابعوه 😆

----

###  النهاية
بما أن هذي اول نسخة، ودي اخذ ارائكم بالنشرة، وش اللي جازلك فيها؟ هل تبي تجيك كل اسبوع؟ وش فيه فقرات ودك فيها او تحس بتضيف للمحتوى؟

بصراحة متحمس جدًا لفكرة النشرة، ومن الحين جتني افكار للاسبوع الجاي، على طاري لاتنسى تعلمني لو تبي تشترك بشكل دائم  🤗

أتمنى لك أسبوع جميل ياحلو ❤️



